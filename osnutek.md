#### Analiza urnika in študentov FRI

V okviru predmeta Podatkovno rudarjenje bo naša skupina analizirala javno dostopni fakultetni urnik z namenom, da naše izsledke primerjamo z uradnimi podatki. Med drugim se bomo osredotočili na prehodnost med letniki, število študentov glede na program in letnik po letih in povprečen čas za dokončanje študija.

Vsak študent ima unikatno vpisno številko. V kolikor v spletno stran vpišemo številko v predpisani obliki, nam spletna stran vrne urnik. Če študent z dano vpisno številko res obstaja, dobimo njegov personaliziran urnik, v nasprotnem primeru pa je urnik prazen. Iz teh podatkov bomo ugotovili, katero študijsko smer in letnik je študent obiskoval v danem študijskem letu, seveda pa bomo podatke anonimizirali.